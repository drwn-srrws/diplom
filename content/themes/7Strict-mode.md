---
MainTheme: "Сучасний режим, use strict"

PageThemes:
  [
    { name: "“use strict”", url: "use-strict" },
    { name: "Консоль браузера", url: "konsol-brauzera" },
    {
      name: "Чи повинні ми використовувати суворий режим?",
      url: "chi-povinni-mi-vikoristovuvati-suvorii-rezhim",
    },
  ]
---

<Column>
# Сучасний режим, "use strict"

Впродовж тривалого часу JavaScript розвивався без проблем із сумісністю. До мови додавалися нові функції, а стара функціональність залишалася незмінною.

Перевагою цього було те, що існуючий код не ламався. Проте, будь-яка помилка або неідеальне рішення назавжди ставали частиною JavaScript, тому що цей код не змінювався.

Так було до 2009 року, коли з’явився стандарт ECMAScript 5 (ES5). Він додав нові функції до мови і змінив деякі існуючі. Щоб старий код лишався робочим, більшість таких модифікацій усталено було вимкнено. Щоб увімкнути цей функціонал, потрібно прописати спеціальну директиву: `"use strict"`.
</Column>

<Column id="use-strict">
## “use strict”

Директива виглядає як рядок: `"use strict"` чи `'use strict'` і дослівно перекладається як “використовувати суворий (режим)”. Якщо вона прописана на початку скрипта, він буде виконуватися у “сучасному” режимі.

Наприклад:

<Code>

1.  `"use strict";`
2.
3.  `// цей код працюватиме у сучасному режимі`
4.  `...`

</Code>

Незабаром ми будемо вивчати функції (такий собі спосіб групування команд). Забігаючи наперед, маймо на увазі, що `"use strict"` можна писати на початку функції. Таким чином, суворий режим буде використовуватися лише в межах цієї функції. Проте зазвичай люди використовують цей режим для всього скрипта.

<Extra>
### Переконайтеся, що “use strict” написано зверху

Будь ласка, завжди переконуйтеся в тому, що директива `"use strict"` написана зверху ваших скриптів, інакше суворий режим не увімкнеться.

Тут суворий режим не спрацює:

<Code>

1. `alert("деякий код");`
2. `// "use strict" нижче alert(), і тому ігнорується -- він повинен бути зверху`
3.
4. `"use strict";`
5.
6. `// суворий режим не активовано`

</Code>

Лише коментарі можуть бути вище "use strict".

</Extra>

<Extra>
### Неможливо скасувати `use strict`

Немає директиви на зразок `"no use strict"`, яка могла б вернути старий режим.

Як тільки ми увійшли в суворий режим, назад дороги немає.

</Extra>

</Column>

<Column id="konsol-brauzera">
## Консоль браузера

Коли ви використовуєте консоль розробника для виконання коду, майте на увазі, що консоль усталено не використовує суворий режим.

В тих випадках, коли 'use strict' впливає на роботу коду, ви отримаєте невірні результати в консолі.

Як тоді увімкнути 'use strict' в консолі?

По-перше, можна використовувати 'Shift+Enter', щоб ввести декілька рядків, і на початку написати 'use strict', ось так:

<Code>

1. ` 'use strict'; ``<Shift+Enter`` для нового рядка> `
2. `'//  ...ваш код'`
3. `<натисніть Enter, щоб виконати>`

</Code>

Це працюватиме в більшості браузерів, зокрема в Firefox і Chrome.

Якщо не спрацює, наприклад, в старих браузерах, тоді найнадійнішим варіантом буде використати use strict всередині функції-обгортки (хоч це, звичайно, виглядатиме потворно). Ось так:

<Code>

1. ` (function() {`
2. `'use strict';`
3.
4. `// ...тут буде ваш код...`
5. `})()`

</Code>

</Column>

<Column id="chi-povinni-mi-vikoristovuvati-suvorii-rezhim">
## Чи повинні ми використовувати суворий режим?

Питання може здатися очевидним, але це не так.

Одні можуть порекомендувати ставити `"use strict"` на початку скриптів… Але знаєте, що круто?

Сучасний JavaScript підтримує “класи” і “модулі” – просунуті структури мови (ми їх, звичайно, будемо вивчати), які автоматично вмикають use strict. Тому, якщо ми використовуємо ці структури, нам не потрібно прописувати директиву `"use strict"`.

Отож зараз бажано ставити `"use strict"`; на початку скриптів. Але пізніше, коли наш код “доросте” до класів і модулів, ми зможемо пропускати цю директиву.

Зараз ми знаємо про `use strict` в загальному.

У наступних розділах, в процесі вивчення особливостей мови, ми помітимо відмінності між суворим і усталеним режимами. На щастя, їх не багато, і вони справді роблять наше життя кращим.

Всі приклади в цьому посібнику працюють в суворому режимі, окрім випадків (дуже рідкісних), коли вказано зворотнє.

</Column>
